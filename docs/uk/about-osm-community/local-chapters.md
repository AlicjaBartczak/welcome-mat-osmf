---
title: Як створюються місцеві осередки?
lang: uk
---

Коли спільнота учасників OpenStreetMap у певному регіоні стає достатньо зрілою, щоб вимагати створення національної (або регіональної) організації, вони можуть створити офіційну групу та подати заявку на визнання її місцевим осередком OpenStreetMap Foundation. Однак послідовність дій є такою – створення офіційної групи ніколи не є першим кроком для діяльності OSM у країні. Натомість офіційну групу слід створювати лише тоді, коли вже існує певна діяльність в OSM від різноманітних груп людей у регіоні, які потім можуть разом заснувати організацію.

Місцеві осередки мають бути некомерційними організаціями, спрямованими на підтримку цілей OpenStreetMap Foundation і проєкту OpenStreetMap.

Загалом очікується, що група, яка подає заявку на статус місцевого осередку в країні, представлятиме спільноту OSM у всій країні, і членство має бути доступним для кожного в країні. Наприклад, місцевий хакерський простір у столиці чи група студентів з університету можуть бути не найкращими групами для створення місцевого осередку, оскільки їм, як правило, бракує інклюзивності та охоплення, яких ми шукаємо. Ми також очікуємо, що місцеві осередки матимуть демократичні структури, щоб члени спільноти OSM, які приєднаються до групи, могли приймати рішення у справах місцевого осередку. Хоча місцевий осередок може бути частиною існуючої організації, а не окремої організації, такий місцевий осередок мав би продемонструвати, як члени спільноти OSM можуть приймати рішення без надмірного контролю з боку головної організації.

Організація, яка подає заявку на статус місцевого осередку, повинна бути стабільною у фінансовому плані та мати досвід діяльності, пов’язаної з OSM, або як організація, або принаймні через членів-засновників. Оцінюючи заявку місцевого осередку, OSM Foundation дивитиметься не на те, що планує зробити відділення, а на те, що вже було зроблено!

Процес подання заявки на визнання місцевого осередку описаний [тут](https://wiki.osmfoundation.org/wiki/Local_Chapters).

OpenStreetMap Foundation із задоволенням спілкується з групами, які ще не відповідають вимогам, викладеним вище для місцевих осередків, і працює з ними, щоб перетворити їх на місцеві осередки у майбутньому.
