---
title: Ми плануємо гуманітарну кампанію з використанням OSM, що нам потрібно знати?
description: Є багато прикладів гуманітарного мапінгу
lang: uk
---

Якщо ви просто використовуєте дані з OpenStreetMap, вам потрібно лише дотримуватися [ліцензії](https://www.openstreetmap.org/copyright){:target="_blank"}, яка пояснює, як посилатися OpenStreetMap, і якщо ви вносите зміни в дані OSM з інших даних, вам також потрібно повернути ці змінені дані назад в проєкт.

Якщо ви хочете допомогти створити дані OpenStreetMap для вашої роботи, це чудово! Є багато організацій, які зробили щось подібне, використовуючи дані OSM після катастроф чи криз або завчасно додаючи геопросторові дані в місцях, де можуть статися катастрофи. Якість даних OSM часто дуже добра, або якщо чогось не вистачає, ви можете допомогти замапити потрібні вам обʼєкти. Найкращий спосіб зробити це — зв’язатися з місцевою спільнотою OSM через [список розсилки для цієї країни](https://lists.openstreetmap.org/listinfo){:target="_blank"} або звернутись до спільноти на [Форумі OSM](https://community.openstreetmap.org){:target="_blank"}, вони можуть знати інші групи, які вже там працювали. Майте на увазі, що ви працюєте не з чистого аркуша; є багато активних маперів та груп, також переконайтеся, що ваші мапери пройшли відповідну підготовку та мають уявлення про OpenStreetMap перед початком.

Деякі проєкти гуманітарного мапінгу передбачають збір даних безпосередньо на місцевості, дистанційний мапінг за допомогою аерофотознімків або те й інше. Часто поєднання обох підходів може гарантувати повноту і точність даних. Також важливо працювати з місцевим населенням під час гуманітарного мапінгу. Є багато прикладів гуманітарного мапінгу. OSMF не підтримує жодну конкретну групу, але є деякі активні організації: [Гуманітарна команда OpenStreetMap](http://www.hotosm.org){:target="_blank"}, [Проєкт Missing Maps](http://www.missingmaps.org){:target="_blank"}, і [франкофонний проєкт Espace OSM](https://projeteof.org/){:target="_blank"}.
